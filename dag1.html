<!DOCTYPE html>
<html lang="no">
  <head>
    <meta charset="utf-8">
    <link rel="stylesheet" href="style.css" />
    <link rel="shortcut icon" href="img/index.ico">

    <title>Sommerkurs Dag 1</title>
  </head>
  <body>
    <div id="overskrift">
        Dag 1
    </div>
    <div class="section">
      <h1>Modul 1 - Fra VGS til høyere utdanning</h1>
      <h2>Hvorfor?</h2>
      <p>Fordi høyere utdanning, universiteter og høyskoler, har ofte litt
      annerledes læremåter enn det VGS har. På Høgskolen i Oslo og Akershus (HiOA)
      har man sett at det har vært et fellestrekk blant nye studenter som kommer
      rett fra VGS at de har hatt en større utfordring med å strukturere egen
      læring godt nok. Dette har resultert i unødvendig store vansker underveis
      i studiene, og man har sett at alt for mange studenter dropper ut.</p>
      <p>Dersom man derimot blir observant og kjent med forskjellene på høyere utdanning
      og VGS, så er det desto lettere å komme godt igang og gjøre det bra.</p>
      <h2>Noen forskjeller</h2>
      <p>Ved høyere utdanning så er det ofte mye større fokus på egenstudering.
      Det vil si mindre direkte veiledning av arbeid og pensum, og heller opp til
      hver enkelt student hva en skal bruke tiden på. Det er også sjeldent at
      ukesoppgaver blir sjekket (unntak ved de obligatoriske arbeidene).</p>
      <p>Læring på eget ansvar gjør at en i stor grad selv må velge hvor mye tid
      og energi en skal bruke på studiene, og ikke minst hvilke fag og oppgaver
      som skal prioriteres. Du blir nok ikke fortalt hva du skal gjøre, utenom det
      obligatoriske oppgavene, her på HiOA. Men det betyr ikke at det ikke forventes at
      en gjør ukesoppgaver eller andre ikke-obligatoriske oppgaver. Det er like
      fullverdig en utdanningsintitusjon, bare med ansvar for egen læring i aller
      høyeste grad. </p>
      <p>Det forventes at en setter seg inn i kurs- og programplan for studie
      og emner en har. Her står det detaljert hva kurset inneholder, hvilke fag
      en har og hvilke valgmuligheter en kan ha til valgemner. Det står også
      beskrevet læringsmål og hva som forventes av studentene etter endt eksamen.</p>
      <p>Eksempel på kursplan: <a href="http://www.hioa.no/Studier-og-kurs/TKD/Bachelor/Dataingenioer">1</a>,
        <a href="http://www.hioa.no/Studier-og-kurs/TKD/Bachelor/Informasjonsteknologi">2</a></p>
      <p>Eksempel på emneplan: <a href="http://www.hioa.no/Studier-og-kurs/TKD/Bachelor/Informasjonsteknologi/Programplan-for-Bachelorstudium-i-informasjonsteknologi-2017/ITPE1400-Programmering-2017">1</a>,
        <a href="http://www.hioa.no/Studier-og-kurs/TKD/Bachelor/Anvendt-datateknologi/Programplan-for-Bachelorstudium-i-anvendt-datateknologi-2017/ADTE1400-Grunnleggende-programmering-2017">2</a></p>
      <p>Det anbefales at dere setter dere inn i hvilke emner dere skal ha, og
      hva som forventes etter semesterslutt.</p>
      <h2>På den andre siden...</h2>
      <p>Man har på HiOA, og helt sikkert ved andre institusjoner, mulighet for tettere
      kontakt på, og samarbeid med faglærer og kurskoordinatorer. Man kan eksempelvis
      sende eposter til foreleser, møte opp på kontoret til foreleser for å snakke der,
      og stille spørsmål før, under og etter forelesninger.</p>
      <p>Det er også mulig å kunne påvirke faglærer til å endre kursopplegget slik
      at det vil fungere bedre for studentene. Det oppfordres til å foreslå endringer
      i kurs, for de aller fleste forelesere prioriterer studentenes utbytte av fagene.</p>
      <h2>Noen tips</h2>
      <p>På forhånd av, og periodisk underveis i kurset, les igjennom kursplanen
      for å få god og oppdatert oversikt over hva man bør gjøre og kunne til eksamen.
      </p>
      <p>Det er ikke å forvente at faglærer går systematisk igjennom og forklarer
      alt pensum direkte eller klart i forelesninger. Det er lurt å belage seg
      på en del 'googling' og spørsmål til faglærer og Orakel/studass. </p>
      <p>De fleste forelesere ønsker helst at en har gått igjennom pensum til enhver
      forelesning på forhånd, så en har en god forståelse på stoffet før man får
      det påfyllet og utdypende en forelesning gir.</p>
      <p>De viktigste ressursene dere studenter vil komme til å bruke er:</p>
      <ul>
        <li>Andre studenter</li>
        <li>Orakler</li>
        <li>Lab-timer/arbeidstimer</li>
        <li>Studentassistenter</li>
      </ul>
      <h2>Litt om studieteknikk</h2>
      <p>Hvorfor nevnes studieteknikk, når det er det hele VGS Studiespesialiserende
      linje bygger på? Vel, det er fordi det viser seg at de aller fleste trenger en liten oppfrisker.
      </p>
      <p>God studieteknikk kan hjelpe med å strukturere fag, oppgaver og generelt sett skolegangen bedre.
      Ved å tilegne seg gode vaner allerede ved studiestart kan en lettere komme seg igjennom
      pensum uten å måtte ty til skippertak og voldsomme eksamensnerver hvert eneste semester.</p>
      <p>Læringsutbytte har vist seg være relatert til hvor mye aktiv deltakelse en har.
      Eksempelvis bare å sitte og høre på foreleser er lett, men gir veldig lite utbytte.
      Bare det å ta notater i forelesninger, selv om en aldri bruker notatene igjen,
      har vist seg å være nyttig. Men det aller beste, og kanskje mest relevant her på HiOA,
      er oppgaveløsning og høyttenkning og diskusjon i grupper. Da har man høy deltakelse
      og man får ofte høre andre tankemåter, som kanskje igjen kan hjelpe deg med å forstå
      stoffet på en annen måte.</p>
      <p>Repetisjon av stoffet, kort tid etter forelesning, har vist seg å
      være en god måte å bekjempe glemsel på. Det er også lurt å repetere stoff underveis
      i kursløpet, for da sitter kunnskapen mye bedre. Og man slipper å pugge like
      hardt de siste ukene før eksamen.</p>
      <p>En ting som ofte kan hjelpe studenter med å få god struktur med jevn
      arbeidsmengde er å lage planer for de diverse mål en har underveis i et semester.
      Eksempelvis lese igjennom og få innblikk i hva som er pensum i de enkelte emner,
      gjerne hør med andre studenter og deres erfaring, og lag en plan for hvordan du skal
      benytte tiden din. Hvor mange timer skal du bruke på oppgaver, på innleveringer
      og på arbeidsgrupper? En anbefaling er i hvert fall å sette av 60-90 minutter aktivt
      jobbing med pensum hver dag. Det kan være hva som helst, lesing/oppgaveløsing/arbeidsgruppe osv.
       så lenge det er nytteverdi
      av tidsbruken. Og med jevnt og daglig arbeid med stoffet blir det mye lettere å komme igjennom
      det en skal kunne til eksamen.</p>
      <p>Det er også viktig å huske å ta vare på kroppen. Den virker ikke
      om man skal stresse seg igjennom et helt semester. Så bruk tid på å spise sunt og godt,
      få i deg nok væske, og husk å ta pauser. Pauser er viktig for å få klarnet opp i tankene.
      En gåtur eller treningsøkt kan bidra til en sunnere livsstil, som igjen kan gjøre at
      en presterer bedre på skolen. Så legg gjerne av litt tid til en gåtur eller treningsøkt
      noen ganger i uken.</p>
      <p>Til slutt er det lurt å ta psykisk helse på alvor. På et nytt studiested
      med mange nye, ukjente mennesker, alle i samme situasjon som deg selv så er det kanskje
      skremmende ikke å kjenne noen. Og det er faktisk helseskadelig ikke å ha noen venner å sosialisere med.
       Det er derfor lurt å komme i kontakt og bli kjent med
      noen så tidlig som mulig. En god sosial omgangskrets er et viktig element i en god
      studenthverdag.</p>

      <a href="oppgaverModul1.html">Link til oppgaver</a>
    </div>

    <div class="section">
      <h1>Hva er programmering?</h1>
      <p>Programmering er måten vi mennesker gir en datamaskin
        <span style="font-weight:bold">kommandoer</span> og
        <span style="font-weight:bold">instruksjoner</span> som forteller
      den hva den skal gjøre. Det er altså programmering som gjør at
      mennesker har nytte av datamaskiner, fordi datamaskinen utfører kun de
      kommandoer og operasjoner den er blitt fortalt den skal gjøre.</p>
      <p>En instruksjon er en enkel handling en datamaskin kan utføre. Eksempelvis
      noe så lett som å åpne en lenke på nettet eller å skru seg selv av. Det
      er også mange kompliserte handlinger en datamaskin utfører. Eksempel fra spill,
      hvor en ofte gjøre store regneoperasjoner for å simulere verden rundt en.
      Måten datamaskinen gjør dette på er ved å splitte opp og redusere kompleksiteten.</p>
      <p>Det eneste en datamaskin faktisk kan gjøre er å lese, regne på og skrive
      <span style="font-weight:bold">0'er</span> og <span style="font-weight:bold">
      1'ere</span>. Instruksjoner leses inn i form av 0 og 1, som blir oversatt
      til elektriske impulser. Deretter regner den seg frem til et resultat, og
      neste instruks blir utført (mer grundig og bedre forklaring kommer senere i kurset).</p>
      <p>Litt mer teknisk forklart er programmering en 'språklig' representasjon
      av en eller flere <span style="font-weight:bold">algoritmer</span>.
      Dette gjør algoritmer leselig og håndterbart for mennesker.</p>
      <em>"I matematikk og informatikk er en algoritme en presis
      beskrivelse av en endelig serie operasjoner som skal utføres
      for å løse et problem eller et sett med flere problemer. Hvis en
      prosess er algoritmisk kan den skrives som serie operasjoner
      som kan utføres gjennom beregninger."</em>
      <p>Med andre ord, så kan programmering sees på som å fortelle noen
      de stegene det kreves for å gjøre noe. For eksempel
      <span style="text-decoration:underline">å lage en brødskive.</span></p>
    </div>
  </body>
</html>
